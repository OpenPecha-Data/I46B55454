Bodhi·satuva-nar-un yabudal-dur oroqui
namo buddhay·a -:- namo dharmay·a -:- namo sangghay·a -:- enedkeg-ün keleber : bodhi·satuva cary·ā a·batar·a na·ma : töbed-ün keleber : byang-čub sims-dpai spyod-pa-la ’ǰugpa : mongγol-un keleber : bodhi·satuva-nar-un yabudal-dur oroqui neretü šastir : qamuγ burqan bodhi·satuva-nar-tur sögödümü bi -:-
sayibar oduγsan nom-un bey·e ber köbegüd-lüge nigen-e [:] qamtu sögödtekün-e ber kündülen sögödčü : bodhi·satuva-nar-un sanvar-tur oroqu-yi : ǰarliγ-un yosuγar kü quriyan ügülesügei -:- [1]
urida ese boluγsan ber ende ügülekü busu : uran ber busu <-> bi nayiraγul·un ǰokiyaqui-a : tegüber busud-un tulada ǰokiyaγsan bi busu : öber-ün sedkil-degen bisilγaqui-a ǰokiyaqui-a : [2]
buyan sedkiküi-yin tulada minu süsüg-ün küčün inu : eden-iyer ber nigen tedüi ülemǰi nemeged : nama-luγ·a sača qubitan busud ber : ker ber eden-i üǰebesü qabiy·a-tu boluyu -:- [3]
masi berkede oldayu ene čöle-tü bütügsen : kümün-ü tusa bütügegči bey·e oluγsan-dur-i: ker be ende tusa-yi inu ese bütügebesü ele: qoyin·a basa egün-lüge učiralduqu qamiγ·a bolqu -:- [4]
niγu-tan qar·a söni-deki egülen-ü dotor·a-ača gilbelǰu : nigen daγun-u ǰaγur·a čaγaγan oγtarγui üǰegdeküi metü : tegünčilen qamiγ·a ene yaγun-a burqan-nuγud-un küčün-iyer : yirtinčü-dekin-e buyan-tu sedkil nigen nigen-te töröyü -:- [5]
tegüber buyan-nuγud nasuda küčü ügei ber kü ayu <-:-> [:] masi doγsin yeke küčütü tede nigül-nügüd-i [:] tuγuluγsan bodhičid sedkil-eče anggida busu : ali buyan-iyar darun čidaγdaqui terigün-i -:- [6]
čaγlasi ügei olan galab-nuγud-tur sedkigčid : čidaγčin-u erketen egün-i büged tusa-tu kemen üǰebei : egüber čaγ ügei olan amitan-a : degedü ǰirγalang-i olγaγulumui kilbar-a büged -:- [7]
olan ǰaγun orčilang-un ǰobalang-i darun küsegčin-e ber : qamuγ amitan-u ǰiγutan sedkil-i tarqaγulsuγai kemen küsegčin-e ber : olan ǰaγun ǰirγalang-ud-iyar ǰirγasuγai kemen küsegčin ber : ene bodhičid sedkil-i ülü tebčigdeküi buyu -:- [8]
bodhičid sedkil ele töröbesü nigen daγun-u čaγ-tur [:] sansar-un gindan-dur enelkün amitan ber : sayibar oduγsad köbegün kemen nereyidüged [:] sögödteküi bolqu yirtinčü-deki tngri-ner kiged kümün-e ber -:- [9]
degedü em-iyer altan qubilγaqui metü [:] ene burtaγ bey·e-yi abču <:> ilaγuγsad-un bey·e [:] ünelesi ügei erdeni bolγan qubilγasuγai kemebesü : batuda bariγdaqui ene bodhičid kemegdeküi sedkil-i -:- [10]
amitan-u γaγča uduriγulsun-u čaγ ügei uqaγan-iyar : sayitur onoǰu üǰebe yeke ünetü büküi-yi : amitan-u oron ača qaγačasuγai kemen sedkigčid-te : bodhičid sedkil-tü erdeni-yi batuda bariγdaqui : [11]
anggida busud buyan-nuγud gadali modun metü : ači üreben ögču bürün baraγdan bui : bodhičid sedkil-ün modun ürgülǰi aburida ber : ači ür·e-ben ögču ülü baran ülemǰi nemeyü -:- [12]
masi doγsin nigül-tü üiles-i üiledbesü ber : baγatud-ta sitüǰü yeke ayul-ača könggeküi-dür adali : alin-u siltaγan-bar tendeken-e büged tonilqu bügesü : tegün-ü sereküi uqaγatan yekin ülü barimui -:- [13]
ene·gün-iyer ečüs čaγ-taki γal metü <:> yeke nigül-nügüd-i : tüimerdümüi nigen daγun-u čaγ-tur büged : čaγ ügei egün-ü sayin tusa anu : uqaγan-tu itegel mayidari nomlaba sudani bayan-a [-:-] [14]
(3,4)čiyulγabasu tere bodhičid sedkil-i : qoyar ǰüil kemen uqaγliaqui : küseküi bodhičid sedkil kiged : oroqui bodhičid sedkil buyu -:- [15]
yabusuγai kemen küsegčin yabuγči qoyar-un : ilγal inu yambar medegdekün bügesü : tegünčilen merged ede qoyar-un [:] ilyal inu <:> ǰerge-ber medegdeküi bui [-:-] [16]
küseküi bodhičid sedkil-eče : orčilang-dur ači inu yeke bügesü ber : oroqui bodhičid sedkil metü : tasurasi ügei buyan anu ülü bolumui -:- [17]
ali čaγ-ača terigüleǰü <:> amitan-u ayimaγ [:] kiǰaγalal ügegün-i <:> masida könggegülkü-yin tulada : ničul mital ügei sedkil-iyer : abubasu tere bodhičid sedkil-i ünen-iyer <:> [-:-] [18]
tere čaγ-ača terigülen umartabasu ber : osoldabasu ber buyan-u küčün inu [:] ürgülǰi <:> olan tasurasi ügei [:] köke oγtarγui-luγ·a sača odumu -:- [19]
ene sedkil-ün yosutu siltaγan inu : subaqu barača-yin očigsen sudur-tur : door·a-du bisirel-ten amitan-u tulada : tegünčilen iregsen burqan ber nomlabai -:- [20]
amitan-u eki ebedküi tedüyiken-i ber : arilγasu kemen sedkigsen-dür büged : tusa kürgeküi sedkil-dür tegülder boluγad : (4,1)čaγ ügei olan buyan bolqu bügesü ele -:- [21]
nigen nigen amitan-u ǰobalang-i anu : čaγ ügei arilγasuγai kemen küsegčid [:] nigen nigen-i ber čaγ ügei erdem-tü bolγan [:] (MonT 4a) bütügesügei kemegčid-i yaγun ügületele bui -:- [22]
ečige be ese bügesü eke be : ken-dür anu <:> ene metü tusa-tu sedkil : tngri-ner kiged <:> arsi-nuγud-ta ber [:] esrua-dur ber <-:-> ene sedkil <:> qamiγ·a bui [-:-] [23]
tede amitan-dur erte urida [:] öber-ün tulada ber ene metü sedkil [:] ǰegüdün-dür ber ese ǰegüdülebesü : busud-un tulada taki qamiγ·a törömü -:- [24]
busud öber-ün tulada ber [:] ülü toron bügetele <-:-> ali tere busud-un tusa sedkigči : belgetei-e erdeni sedkil-tü ene amidu : urida ügei nigen γayiqamsiγ tangsuγ töröbei -:- [25]
qamuγ amitan-u baγasqulang-un siltaγan boluγad : amitan-u ǰobalang-un em inu boluγsan : ali tere erdeni metü sedkil-ün buyan anu [:] yambar metü bolqu čaγlabasu ülibesü <-:-> tegün-i [-:-] [26]
tusa-tu sedkil sedkigsen tedüiken-iyer ber : burqan-nuγud-i takiγsan-ača ber ülegüü bolbasu ele [:] qočorli ügei qamuγ amitan-u [:] ǰirγalang-un tulada <-:-> kičiyegčin-i taki yaγun ügületele -:- [27]
ǰobalang-i gegen küseküi sedkil bügesü ber : ǰobalang-dur kü esergü güyümüi : ǰirγalang-i küsebesü ber mungqaγ-un siltaγan-bar : öber-ün ǰirγalang-i dayisun metü qoroγumui -:- [28]
ked ber ǰirγalang-iyar ügegüreǰü [:] (5,1)olan ǰobaIang-tan teden-i : qamuγǰirγaIang-ud-iyar <:> qangγaγad [:] qotaIa ǰobaIang-ud-i oγtaIǰu [-:-] [29]
mungqaγ-ud-i ber tarqaγuluγči : tegün-lüge sača buyan qamiγ·a bui : tere metü sayin nökör ber qamiγ-a bui [:] qamiγ·a bolqui tere metü buyan ber -:- [30]
tusa-tan-a ken ači qariγuluγči bolbasu : tegün-i ber nigen tedüi maγtaγdaqu bügesü ele [:] buruγui-a sayin tusa üiledügči : (MonT 4b) bodhi·satuva-nar-i taki yaγun ügületele bui -:- [31]
amitan ürgülǰi čögöken idegen ǰokiyaǰu [:] nigen daγun-u čaγ-tur idegen öggüged [:] doromǰilaγad ǰarim edür čadqaγuluγčin-i ber : buyan üiledümüi kemen amitan-a kündülegdeküi bügesü ele -:- [32]
toγ·a tomsi ügei amitan-a önide : sayibar oduγsad-un degedü ǰirγalang-ud-i : qamuγsedkil-dür sedkigsed-i tegüskegči : nasu öglige öggügčin-i yaγun ügületele -:- [33]
ked ber tere metü öglige·či bodhi·satuva-nar-tur : ker ber maγui sedkil egüskegčin : tere maγui sedkil egüskegsen-ü toγ·a-bar galab-tur-i : tamu-dur orosiǰu aqu kemen burqan ber nomlabai -:- [34]
taki ken ber sayin sedkil-iyer süsülbesü : tegün-ü ači inu tegün-eče ülemǰi nemeyü : yeke küčüten nigül-nügüd-eče ber : bodhi·satuva-nar-a buyan-nuγud berke busu -:- [35]
ken-dür sedkil-ün degedü tere erdeni : törögsen tegün-ü bey·e-dür anu sögödüged : ken-dür qoor kürgebesü ber ǰirγaIang-dur barilduγuluγči : (6,1)I ǰirγalang töröküi tere oron-dur itegemüi bi <:> [-:-] [36]
bodhi·satuva-nar-un yabudal-dur oroqui nere-tü šastir-ača [:] bodhičid sedkil-ün tusa-yi uqaγulqui terigün bölög -:- : -:-




































































































































































































































































































































































































































































































































































































































































































































































































































































































































